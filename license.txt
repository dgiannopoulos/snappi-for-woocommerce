                      Άδεια χρήσης πρόσθετων της Web Expert
                     Τελευταία τροποποίηση: Ιούλιος 2019

Με την αγορά ενός ή περισσοτέρων πρόσθετων, που στο εξής θα αναφέρεται ως Λογισμικό, η
Web Expert, που στο εξής θα αναφέρεται ως Εταιρία, σάς παρέχει μια προσωπική, μη
αποκλειστική, άδεια χρήσης για να εγκαταστήσετε και να χρησιμοποιήσετε το λογισμικό το
οποίο υπόκειται στους όρους που περιγράφονται παρακάτω. Αυτή η άδεια περιγράφει τα
δικαιώματα και τις προϋποθέσεις υπό τις οποίες μπορείτε να χρησιμοποιείτε το πρόσθετο.
Εφόσον αποδέχεστε την παρούσα σύμβαση ή χρησιμοποιείτε το λογισμικό, συμφωνείτε με όλους
αυτούς τους όρους και δίνετε τη συγκατάθεσή σας για τη μεταβίβαση συγκεκριμένων
πληροφοριών στη διάρκεια της από μέρους σας ενεργοποίησης και χρήσης του λογισμικού
σύμφωνα με τη Δήλωση Προστασίας Ιδιωτικού Απορρήτου της Εταιρίας που περιγράφεται στην
Παράγραφο 4. Εάν δεν αποδέχεστε και δεν συμφωνείτε με αυτούς τους όρους, μπορείτε να μη
χρησιμοποιήσετε το λογισμικό ή τις δυνατότητές του. Μπορείτε να επικοινωνήσετε με την
Εταιρία ή τον υπεύθυνο εγκατάστασης ή τον προμηθευτή σας, για να μάθετε την πολιτική
επιστροφής του και να επιστρέψετε το λογισμικό, για να λάβετε επιστροφή χρημάτων ή
πίστωση σύμφωνα με την πολιτική αυτή.

Περιορισμοί στη χρήση του λογισμικού
Το παρόν συμφωνητικό δε σας παραχωρεί δικαιώματα ιδιοκτησίας στον πηγαίο κώδικα του
λογισμικού και το ίδιο το λογισμικό. Όλα τα δικαιώματα, τα λογότυπα αλλά και η τεχνογνωσία
και το λογισμικό που αναπτύσσεται από τον κατασκευαστή κατά την εξέλιξη των προγραμμάτων
ή την παροχή τεχνικής υποστήριξης, βελτιώσεων, προσθηκών και τροποποιήσεων παραμένουν
ιδιοκτησία της Εταιρίας.

ΔΕΝ ΕΠΙΤΡΕΠΕΤΑΙ Η ΔΙΑΘΕΣΗ, ΥΠΕΝΟΙΚΙΑΣΗ, ΠΑΡΑΧΩΡΗΣΗ Η ΔΑΝΕΙΣΜΟΣ ΤΟΥ ΛΟΓΙΣΜΙΚΟΥ ΣΕ ΤΡΙΤΟΥΣ.
Η ΕΤΑΙΡΙΑ ΔΙΑΤΗΡΕΙ ΟΛΑ ΤΑ ΔΙΚΑΙΩΜΑΤΑ ΤΑ ΟΠΟΙΑ ΔΕΝ ΠΑΡΑΧΩΡΟΥΝΤΑΙ ΡΗΤΑ ΣΤΗΝ ΠΑΡΟΥΣΑ ΣΥΜΒΑΣΗ

Σενάρια πολλαπλής χρήσης
Η παρούσα άδεια χρήσης σάς επιτρέπει να εγκαταστήσετε μόνο μία παρουσία του λογισμικού
για χρήση σε ένα ηλεκτρονικό κατάστημα, το οποίο λειτουργεί κάτω από ένα μοναδικό όνομα
χώρου, για απεριόριστο χρονικό διάστημα. Αν επιθυμείτε την χρήση του λογισμικού σε
περισσότερα από ένα ηλεκτρονικά καταστήματα, θα πρέπει να προμηθευτείτε αντίστοιχο
αριθμό αδειών.

Η παρούσα άδεια χρήσης σάς επιτρέπει να εγκαταστήσετε μόνο μία παρουσία του λογισμικού σε
περιβάλλον δοκιμών (staging), με όνομα χώρου ίδιο ή διαφορετικό από το κυρίως ηλεκτρονικό
κατάστημα. Δεν επιτρέπεται η μεταφορά, μεταπώληση και η κοινή χρήση της άδειας χρήσης,
από ηλεκτρονικά καταστήματα που έκλεισαν σε άλλα λειτουργικά.

Εφεδρικό αντίγραφο ασφαλείας
Επιτρέπεται να παραγγείλετε ή να πραγματοποιήσετε λήψη εφεδρικού αντιγράφου ασφαλείας του
λογισμικού αποκλειστικά και μόνο για το σκοπό αυτό.

Συναίνεση για τη Χρήση Δεδομένων
Λαμβάνουμε σοβαρά υπόψη το ιδιωτικό σας απόρρητο. Κάποιες από τις δυνατότητες του λογισμικού
στέλνουν ή λαμβάνουν πληροφορίες κάθε φορά που χρησιμοποιούνται, οι οποίες περιορίζονται
αποκλειστικά και μόνο στον αριθμό άδειας χρήσης και το όνομα χώρου του ηλεκτρονικού
καταστήματος. Η Εταιρία δεν συλλέγει καμία πληροφορία που σχετίζεται με την λειτουργία του
λογισμικού, των δεδομένων που επεξεργάζεται ή αποστέλλονται στους τελικούς αποδέκτες.

Εξουσιοδοτημένο Λογισμικό και Ενεργοποίηση.
Έχετε την εξουσιοδότηση να χρησιμοποιείτε αυτό το λογισμικό μόνο εάν έχετε την κατάλληλη
άδεια και το λογισμικό έχει ενεργοποιηθεί κατάλληλα με ένα γνήσιο αριθμό-κλειδί προϊόντος
ή με άλλη μέθοδο εξουσιοδότησης. Είστε υποχρεωμένοι να ενεργοποιήσετε το προϊόν, προτού
προβείτε στη χρήση του. Εάν δεν έχετε κατάλληλη άδεια χρήσης μην χρησιμοποιείτε το
λογισμικού. Δεν επιτρέπεται να αποφύγετε ή να παρακάμψετε την ενεργοποίηση. Ορισμένες
ενημερώσεις, η υποστήριξη και άλλες υπηρεσίες μπορεί να προσφέρονται μόνο σε χρήστες
που διαθέτουν ενεργή άδεια χρήσης.

Ενημερώσεις
Η Εταιρία δεσμεύεται να εξασφαλίζει τη συνεχή και απροβλημάτιστη λειτουργία του λογισμικού
και να σας παρέχει τεχνικές πληροφορίες, βελτιώσεις, προσθήκες και διορθώσεις. Το
λογισμικό πραγματοποιεί τακτικούς ελέγχους για ενημερώσεις του λογισμικού, οι οποίες
εγκαθίστανται αυτόματα, έπειτα από δική σας ενέργεια. Δεν είστε υποχρεωμένοι να εγκαθιστάτε
τις ενημερώσεις, ωστόσο προτείνεται για τη ομαλή λειτουργία του λογισμικού.

Τεχνική υποστήριξη
Η Εταιρία καλείται να παρέχει απαντήσεις σε ερωτήσεις σας που αφορούν το λογισμικό, τηλεφωνικά
ή μέσω ηλεκτρονικού ταχυδρομείου τις εργάσιμες ημέρες και ώρες από τις 09:00 έως 17:00.
Η τεχνική υποστήριξη παρέχεται αποκλειστικά μέσω ηλεκτρονικού ταχυδρομείου τις εργάσιμες ημέρες
και ώρες από τις 09:00 έως 17:00. Για την αποτελεσματικότητα της υπηρεσίας, η Εταιρία διατηρεί
το δικαίωμα να ζητά από τον χρήστη την πλήρη περιγραφή του προβλήματος, με παραδείγματα χρήσης,
στοιχεία εισόδου στην περιοχή διαχείρισης, στοιχεία σύνδεσης στον διακομιστή FTP και άλλες
πληροφορίες.
Η εταιρία διατηρεί το δικαίωμα άρνησης παροχής τεχνικής υποστήριξης, αν η επικοινωνία μέσω
ηλεκτρονικού ταχυδρομείου είναι ελλιπής.
Η Εταιρία δεν υποχρεούται να παρέχει τεχνική υποστήριξη σε μη εργάσιμες ημέρες και δημόσιες
αργίες.
Η Εταιρία διατηρεί το δικαίωμα καθυστέρησης παροχής τεχνικής υποστήριξης, σε περιπτώσεις
κωλύματος, φόρτου εργασίας ή ανωτέρας βίας.
Η Εταιρία διατηρεί το δικαίωμα να ζητήσει επιπρόσθετη οικονομική αμοιβή, σε περίπτωση που
η παροχή τεχνικής υποστήριξης αφορά (α) καταστάσεις ή γεγονότα, πέρα των ήδη συμφωνηθέντων,
(β) κακή χρήση και μη τήρηση των κανόνων λειτουργίας, (γ) υπαιτιότητα ή βλάβη από τρίτους.

Κύκλος ζωής λογισμικού
Η Εταιρία δεσμεύεται να παρέχει ενημερώσεις και τεχνική υποστήριξη για το λογισμικό, για
όσο διάστημα έχετε ενεργή άδεια χρήσης. Η Εταιρία διατηρεί το δικαίωμα να σταματήσει την
συνέχιση ή ενημέρωση του λογισμικού, εφόσον προβεί σε ενημέρωση των χρηστών, τουλάχιστον
6 μήνες νωρίτερα.